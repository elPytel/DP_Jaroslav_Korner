# Úvod do získávání informací z otevřených zdrojů (OSINT)

- [czechitas: Úvod do získávání informací z otevřených zdrojů (OSINT)](https://www.czechitas.cz/kurzy/uvod-do-ziskavani-informaci-z-otevrenych-zdroju-osint)

Pokud chceš rozumět tomu, co se v online světě děje, umět si ověřit informace, nenechat se napálit a zároveň se bezpečně pohybovat na internetu, jsi tu správně. OSINT (Open-Source Intelligence) je praktická disciplína, která tě naučí efektivně vyhledávat a ověřovat informace z veřejně dostupných zdrojů - od webů a obrázků, přes profily až po mapy.

V kurzu si všechno vyzkoušíš hned v praxi. Ukážeme ti, jak cíleně hledat informace, jak poznat podvodné nabídky, jak funguje archiv internetu, co všechno o nás prozrazuje digitální stopa a jak si ji můžeš chránit. Získáš dovednosti užitečné v osobním životě, práci i při pohybu online.


## Jak to bude probíhat
Setkáme se čtyřikrát online v podvečer. Každý večer kromě teorie věnujeme čas i malým praktickým cvičením přímo na lekci, abys nově nabité znalosti rovnou převáděla do dovedností.

Není potřeba nic instalovat: pracujeme pouze v prohlížeči a na bezpečných, veřejných nebo fiktivních datech. Dostaneš také pracovní listy, tahák s operátory, mini-úkoly a checklisty, díky kterým si vše rychle osvojíš.

## Na konci kurzu dokážeš:
říci, co je OSINT a kde se používá,
ověřovat informace, ať už web, obrázek, profil nebo nabídku práce,
rozpoznat typické signály online podvodů,
používat operátory vyhledávání a archiv internetu,
chránit si digitální stopu a bezpečněji fungovat online,
nastavit si jednoduchý monitoring pomocí Alerts nebo RSS.

## Harmonogram kurzu:
Večer 1 – Úvod do OSINTu a bezpečného online chování
- základy OSINTu a jeho využití
- etické a právní rámce práce s otevřenými zdroji
- digitální stopa a základní bezpečnostní návyky (hesla, 2FA, VPN)

Večer 2 – Chytré vyhledávání a archiv internetu
- cílené vyhledávání pomocí operátorů
- reverzní vyhledávání obrázků
- orientace v archivu internetu (Wayback Machine)

Večer 3 – Ověřování profilů, nabídek a stop online
- prověřování profilů, inzerátů a firem
- typické znaky podvodů
- získávání indicií z map, prostředí a fotografií

Večer 4 – Monitoring informací a základní analytická práce
- práce s Google Alerts a RSS
- limity automatizace a etické hranice
- krátké shrnutí nálezu